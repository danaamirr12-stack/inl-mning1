Det här projektet har jag, Dana Amir, arbetat med under kursen. Uppgiften var att bygga en webbplats utifrån en färdig design i Figma, och målet har varit att öva på struktur i HTML, layout med CSS och att hålla koden organiserad och lättläst.

Jag valde att bygga en sida för en fiktiv bank-app som heter Silicon, där startsidan innehåller flera olika sektioner: en header med logotyp och meny, en hero-del med text, knappar och bilder, en features-sektion med olika funktioner i grid-layout, samt slides, testimonials och en FAQ. Jag har använt både flexbox och grid i layouten beroende på vad som passade bäst för varje del. I vissa listor har jag även använt ::before för att skapa egna check-ikoner istället för att använda bilder, vilket var både kul och lärorikt att få till.

För att sidan ska se likadan ut i olika webbläsare använde jag Normalize.css, och jag har börjat jobba med media queries för att göra sidan responsiv. En del av designen har också fått lite hover-effekter för att kännas mer interaktiv. Bilderna är samlade i en egen mapp, och all CSS ligger i en separat style.css-fil för att hålla det snyggt och strukturerat.

Jag har samarbetat med Julia Faraj och Helen Bergari. Vi har gjort varsin egen version av projektet, men suttit tillsammans under arbetets gång, diskuterat och hjälpt varandra. Det har varit värdefullt att ha någon att bolla med när man fastnar eller bara vill dubbelkolla att man tänker rätt.

Från början var tanken att först göra ett projekt på G-nivå och sedan bygga vidare mot VG, men vi märkte ganska snabbt att det kunde bli rörigt att ändra om strukturen i efterhand. Därför valde jag att fokusera på att göra ett tydligt och genomtänkt projekt utifrån G-kriterierna, och jag känner att det blev ett bra beslut för den här gången.

Under arbetet har jag använt AI som ett stöd – främst ChatGPT – för att få hjälp med struktur, förstå kod bättre och ibland få förklaringar på saker jag inte riktigt greppade direkt. Det har varit ett bra verktyg, men jag har skrivit och anpassat all kod själv och har försökt förstå varje del jag lagt in. Jag ville inte bara “få det att funka” – jag ville förstå varför det funkar, och jag tycker verkligen att jag har lärt mig mycket på det här projektet.
